---
layout: "page.njk"
title: "Manatili sa tahanan maliban sa mahahalagang pangangailangan"
meta: "Kasalukuyang gabay ukol sa coronavirus / COVID-19 stay home order ng California. Sino ang kailangang mag-shelter in place, ano ang mahahalagang pangangailangan, ano ang bukas at ano ang sarado, kailan maaaring bawiin ang kautusan."
author: "State of California"
publishdate: "2020-05-13T19:32:21Z"
tags: ["lang-tl"]
addtositemap: false
---
 <p>Ang lahat ng indibidwal na nakatira sa Estado ng California ay kasalukuyang inaatasan na manatili sa bahay o sa kanilang tirahan, at lumabas lang para sa <a href="https://covid19.ca.gov/roadmap/">pinapahintulutang trabaho</a>, lokal na pamimili na nauugnay sa mga nakabukas na sektor, pangangalagang pangkalusugan, pagkain, personal na pag-eehersisyo, at lokal na outdoor na libangan.</p>



<p>Basahin ang <a href="https://www.cdph.ca.gov/Programs/CID/DCDC/CDPH%20Document%20Library/COVID-19/SHO%20Order%205-7-2020.pdf">Utos sa Pampublikong Kalusugan (PDF)</a></p>



<blockquote class="wp-block-quote"><p>Tingnan ang <a class="action-link" href="/essential-workforce/">mahahalagang trabaho</a> at <a href="https://covid19.ca.gov/roadmap/">nakabukas na sektor</a></p></blockquote>



<h2 id="faq">Mga madalas itanong</h2>



<h3>Kailan magiging epektibo ang kautusang manatili sa tahanan at gaano katagal kami mananatili sa tahanan? Anong mga pook ng estado ang sakop dito?</h3>



<p>Ang kautusan ay naging epektibo noong Huwebes, Marso 19, 2020. Ang kautusan ay epektibo hangga't wala pang abiso. Sinasaklaw nito ang buong estado ng California.</p>



<p>Noong Mayo 8, binago ang utos na manatili sa bahay. Tayo ay nasa unang bahagi na ngayon ng <strong>Yugto 2</strong>. Ibig sabihin, bukod sa mahalagang aktibidad, pinapayagan ang retail sa gilid ng kalsada, at ang imprastrukturang susuporta rito.</p>



<p>May anim na mahahalagang pangkalusugan at siyentipikong&nbsp;<a rel="noreferrer noopener" href="https://www.gov.ca.gov/2020/04/14/governor-newsom-outlines-six-critical-indicators-the-state-will-consider-before-modifying-the-stay-at-home-order-and-other-covid-19-interventions/" target="_blank">indicator</a>&nbsp;na isasaalang-alang bago baguhin ang utos ng estado na manatili sa bahay upang mabigyang-daan ang aktibidad sa Yugto 2.</p>



<h4 class="wp-accordion">Ano ang bukas?</h4>



<p class="wp-accordion-content">Mananatiling nakabukas ang mahahalagang serbisyo na pumoprotekta sa pampublikong kalusugan, pampublikong kaligtasan, at nagbibigay ng mahahalagang pangangailangan, gaya ng:</p>



<ul class="wp-accordion-content"><li>Mga gasolinahan&nbsp;</li><li>Parmasya</li><li>Pagkain: Mga grocery, farmers market, food bank, convenience store, kainan na may take-out at delivery&nbsp;</li><li>Mga bangko&nbsp;</li><li>Mga laundromat/serbisyo ng labahan&nbsp;</li><li>Ang mahahalagang tungkulin ng pang-estado at lokal na gobyerno ay mananatiling bukas, kasama ang nagpapatupad ng batas at mga opisina na nagbibigay ng mga programa at serbisyo ng gobyerno.</li></ul>



<p class="wp-accordion-content">Maaaring muling magbukas ang mga retailer para sa delivery o pag-pick up sa gilid ng kalsada, pati ang mga sektor sa manufacturing at logistics na sumusuporta ng retail. Hindi kasama sa retail ang mga personal na serbisyo gaya ng mga beauty salon, ngunit kasama rito ang pagbebenta ng mga produkto, gaya ng:</p>



<ul class="wp-accordion-content"><li>Mga tindahan ng aklat</li><li>Mga tindahan ng alahas</li><li>Mga tindahan ng laruan</li><li>Mga tindahan ng damit at sapatos</li><li>Mga tindahan ng kagamitan sa bahay at kasangkapan</li><li>Mga tindahan ng sporting goods</li><li>Mga nagbebenta ng bulaklak</li></ul>



<h4 class="wp-accordion">Ano ang sarado?</h4>



<ul class="wp-accordion-content"><li>Mga kainan na may serbisyong dine-in&nbsp;</li><li>Mga bar at nightclub&nbsp;</li><li>Mga lugar ng libangan&nbsp;</li><li>Mga gym at fitness studio&nbsp;</li><li>Mga pampublikong event at pagtitipon&nbsp;</li><li>Mga Convention Center</li><li>Mga salon sa buhok at kuko</li></ul>



<h4 class="wp-accordion"><strong>Ligtas bang mamili sa mga negosyong ito?</strong></h4>



<p class="wp-accordion-content">Ang panganib ng impeksyon ng COVID-19 ay totoo pa rin para sa lahat ng taga-California at patuloy itong nakamamatay. Kaya dapat gawin ng bawat negosyong papahintulutang magbukas ang lahat ng kanilang maaaring gawin upang mapaliit ang posibilidad ng impeksyon sa pamamagitan ng pagsunod sa <a href="https://covid19.ca.gov/roadmap/">mga alituntunin na ito ng estado</a>.</p>



<h4 class="wp-accordion">Maaari bang mabago ang Kautusan?</h4>



<p class="wp-accordion-content">Oo. Maaaring maglabas ang Opisyal sa Pampublikong Kalusugan ng Estado ng mga bagong utos kasabay ng pagbabago sa sitwasyon sa pampublikong kalusugan.</p>



<h4 class="wp-accordion">Paano makakaapekto ang kautusan na ito sa mga lokal na kautusan na shelter in place? Ito ba ay nangingibabaw sa kanila?</h4>



<p class="wp-accordion-content">Ito ay kautusan sa buong estado. Maaaring mas mabilis na makapagbukas ang mga county ng mga karagdagang sektor sa Yugto 2 kung makakatugon sila sa ilang partikular na pamantayan.</p>



<h4 class="wp-accordion">Paano ang pagboto?</h4>



<p class="wp-accordion-content">Ang halalan ay isang mahalagang aktibidad, at <a href="https://www.gov.ca.gov/2020/05/08/governor-newsom-issues-executive-order-to-protect-public-health-by-mailing-every-registered-voter-a-ballot-ahead-of-the-november-general-election/">naglabas ang Gobernador ng mga ehekutibong utos upang matiyak na ligtas at madaling ma-access ang halalan</a>. Magpapadala sa lahat ng nakarehistrong botante ng mga balota para sa pagboto sa pamamagitan ng koreo para sa Pangkalahatang Halalan sa Nobyembre 3, 2020. Ang Kalihim ng Estado at ang Departamento ng Pampublikong Kalusugan ng California ay nagtutulungan patungkol sa karagdagang gabay upang masigurong ang lahat ng taga-California ay makakalahok nang ligtas sa halalan. </p>



<p class="wp-accordion-content">Siyempre, kapag makikisali ka sa anumang pinapayagang aktibidad—kabilang ang pagkolekta at pag-drop off ng mga balota, o iba pang aktibidad na nauugnay sa halalan—palaging isaisip ang pisikal na pagdistansya at iba pang hakbang upang protektahan ang iyong sarili at ang mga tao sa paligid mo.</p>



<h3 class="h2" id="business">Negosyo at mga buwis</h3>



<h4 class="wp-accordion">Kailangan ko bang bayaran ang aking mga buwis?</h4>



<p class="wp-accordion-content">Oo, ang mga taning sa <a href="https://www.ftb.ca.gov/about-ftb/newsroom/news-releases/2020-3-state-postpones-tax-deadlines-until-july-15-due-to-the-covid-19-pandemic.html">estado</a> at <a href="https://www.irs.gov/newsroom/tax-day-now-july-15-treasury-irs-extend-filing-deadline-and-federal-tax-payments-regardless-of-amount-owed">pederal</a> ay pinahaba at natatakda na ngayon sa Hulyo 15. </p>



<h3 class="h2" id="school"><strong>Mga paaralan at pangangalaga sa bata</strong></h3>



<h4 class="wp-accordion">Nagbibigay ang aking paaralan ng mga libreng grab-and-go meal. Available pa rin ba ang mga iyon?</h4>



<p class="wp-accordion-content">Oo. Mahalagang patuloy na pakainin at turuan ang mga bata. </p>



<h4 class="wp-accordion"><strong>Maaari ba akong kumuha ng pangangalaga sa bata sa panahon ng kautusang manatili sa tahanan?</strong></h4>



<p class="wp-accordion-content">May mga available na opsyon sa pangangalaga ng bata sa ilang partikular na sitwasyon. Tingnan ang <a href="https://covid19.ca.gov/childcare/">page na Pangangalaga ng bata</a>.&nbsp;</p>



<h4 class="wp-accordion"><strong>Maaari pa rin bang pumunta ang aking babysitter sa aking tahanan?</strong></h4>



<p class="wp-accordion-content">Hindi. Ang sinumang child care worker na hindi nakatira sa sambahayan ay dapat manatili sa bahay hanggang sa baguhin ang utos na manatili sa bahay upang payagan ito.</p>



<h3 class="h2" id="health">Pangangalaga sa kalusugan at pagtulong sa mga may sakit na kamag-anak</h3>



<h4 class="wp-accordion">Paano kung kailangan ko na bumisita sa tagapagkaloob ng pangangalaga sa kalusugan?</h4>



<p class="wp-accordion-content">Kung ikaw ay may sakit na may mala-trangkasong sintomas, pakitawagan muna iyong doktor, isang hotline ng nars, o isang sentro ng urgent care.&nbsp;<br><br>Kung kailangan mong magpunta sa ospital, tumawag muna para makapaghanda sila para sa iyong pagdating. Kung kailangan mong tumawag ng 911, sabihin sa operator ng 911 ang eksaktong sintomas na iyong nararanasan upang ang tagapagkaloob ng ambulansiya ay maaaring maghanda sa paggamot sa iyo ng ligtas.</p>



<h4 class="wp-accordion">Paano ang ruta, pinili o hindi apurahan na mga medikal na appointments?</h4>



<p class="wp-accordion-content">Ang mga serbisyo ng pangangalaga na pang-iwas sa sakit at mga operasyong hindi pang-emergency, tulad ng mga pagpapalit ng organ at pag-aalis ng tumor, ay maaaring isagawa kung may sapat na kapasidad at pamprotektang kagamitan ang mga ospital upang ligtas na maisagawa ang mga ito. Ang mga pagsusuri sa mata at mga hakbang na pinipili ay dapat makansela at maireskedyul. Kung posible, ang pagbisita sa pangangalaga sa kalusugan ay dapat maisagawa nang malayuan. Kaugnay ng mga dental na serbisyo, maaaring ipagpatuloy ang mga ipinagpaliban at prebentibong dental na pangangalaga. Makipag-ugnayan sa iyong tagapagkaloob ng pangangalaga sa kalusugan upang makita kung ano ang mga serbisyong kanilang ibinibigay.</p>



<h4 class="wp-accordion">Maari pa rin ba akong lumabas para kumuha ng preskripsyon?</h4>



<p class="wp-accordion-content">Oo. Maaari kang lumabas upang kumuha ng preskripsyon o kumuha ng cannabis mula sa isang lisensyadong retailer ng cannabis.</p>



<h4 class="wp-accordion">Paano ko sisiguraduhin na ang mga nakatatandang taga-California sa aking buhay ay ligtas at malusog sa panahon ng kautusan na manatili sa tahanan?</h4>



<p class="wp-accordion-content">Kailangan mo na itsek ang mga matatanda mong kapitbahay at mga mahal sa buhay sa pamamagitan ng pagtawag, teks o may ma-distansyang pisikal na pagkatok sa pintuan upang siguraduhin na sila ay maayos. Maaari mo rin silang turuan kung paano gamitin ang FaceTime, Zoom, Google Duo o gamitin ang Facebook bidyu upang makipag-ugnay. Ang pinakalamahalaga na iyong gagawin ay makipag-ugnay sa iyong mahal sa buhay para sa kanilang mental na kalusugan at kaligtasan.</p>



<h4 class="wp-accordion">Ako ay nakatatandang taga-California na nagbubuklod sa tahanan at kailangan ko ng hindi apuradong tulong. Ano ang maaari kong gawin?</h4>



<p class="wp-accordion-content">Maaari kang tumawag sa hotline para sa mga nakatatanda sa buong estado ng California <a href="tel:1-833-544-2374">1-833-544-2374</a> para sa iyong mga hindi agarang pangangailangang medikal, upang magpa-deliver ng pagkain, subaybayan ang mga preskripsyon at higit pa. Ang pinakamahalagang bagay na magagawa mo ay ang manatili sa tahanan para sa iyong kalusugan at kapakanan. Kung ikaw ay nakakaranas ng emerhensiya, pakitawagan ang 9-1-1.</p>



<h4 class="wp-accordion">Maaari ba akong umalis sa tahanan upang alagaan ang aking nakatatandang magulang o mga kaibigan na nangangailangan ng tulong para sa pangangalaga sa kanilang sarili? O isang kaibigan o miyembro ng pamilya na may kapansanan?</h4>



<p class="wp-accordion-content">Oo. Siguraduhin na protektahan sila at ang iyong sarili sa pagsunod sa mga gabay sa pagdistansiya sa lipunan tulad ng paghugas ng kamay bago at pagkatapos, paggamit ng hand sanitizer, pagpapanatili ng anim na paanan na distansiya sa mga tao kung posible, at pag-ubo o pagbahing sa looban ng iyong siko o sa isang tisyu at maghugas ng iyong kamay. Kung ikaw ay may maagang sinyales ng sipon, lumayo sa mga nakatatanda na mahal sa buhay.</p>



<h4 class="wp-accordion">Maaari ko bang bisitahin ang aking mahal sa buhay sa ospital, tahanan ng nag-aaruga, pasilidad ng nasanay na pag-aaruga, o ibang residendsiyal na panagngalagang pasilidad?</h4>



<p class="wp-accordion-content">Kadalasan hindi. May mga limitadong hindi kasama, tulad ng kung ikaw ay pupunta sa ospital na may minor na 18 pababa o isang tao na may kapansanan sa pag-unlad at nangangailangan ng tulong. Para sa marami pang sitwasyon, ipinagbabawal ng kautusan ang pagbisita sa mga ganitong uri ng pasilidad. Ito ay mahirap, ngunit kinakailangan upang maprotektahan ang tauhan ng ospital at ibang pasyente. Tingnan ang <a href="https://www.aging.ca.gov/download.ashx?lE0rcNUV0zaaXLD5JZ%2f6Uw%3d%3d">mga madalas itanong para sa mga kaibigan at kapamilyang may mahal sa buhay na nasa isang pasilidad ng sanay na pag-aalaga o residensyal na pasilidad ng pangangalaga</a> para sa mas detalyadong impormasyon.</p>



<h3 class="h2" id="outdoor"><strong>Panlabas na libangan</strong></h3>



<h4 class="wp-accordion">Magagawa ko pa rin bang mag-ehersisyo? Dalhin ang aking mga anak sa parke para sa preskong hangin? Maglakad sa mga kalye? Oo.</h4>



<p class="wp-accordion-content">Okay lang lumabas para maglakad, mag-ehersisyo, at makilahok sa mga aktibidad pangkalusugan basta't ikaw ay <strong>nagpapanatili ng ligtas na pisikal na distansya na anim na talampakan at nagtitipon lang kasama ng mga miyembro ng iyong sambahayan.</strong> Makikita sa ibaba ang isang listahan ng ilang outdoor na aktibidad na panlibangan.</p>



<p class="wp-accordion-content">*Posibleng sarado ang mga parke upang makatulong sa pagpapabagal ng pagkalat ng virus. Itanong sa mga lokal na opisyal ang tungkol sa mga pagsasara ng parke sa inyong lugar. Hindi dapat bumiyahe ang mga residente ng California sa malalayong lugar at dapat ay manatili sila malapit sa kani-kanilang tirahan.</p>



<ul class="wp-accordion-content"><li>Athletics</li><li>Badminton (singles)</li><li>Paghahagis ng baseball/softball</li><li>BMX biking</li><li>Canoeing (singles)</li><li>Crabbing</li><li>Pagbibisikleta</li><li>Pag-explore ng Mga Rock Pool</li><li>Paghahardin (hindi panggrupo)</li><li>Golfing (singles, may mga cart)</li><li>Hiking (mga trail/ daanan na nagbibigay-daan sa pagdistansya)</li><li>Pangangabayo (singles)</li><li>Pagja-jogging at pagtakbo</li><li>Kite Boarding at Kitesurfing</li><li>Meditasyon</li><li>Panlabas sa Potograpiya</li><li>Mga Picnic (kasama lang ang iyong mga stay-home na miyembro ng sambahayan)</li><li>Quad Biking</li><li>Rock Climbing</li><li>Roller Skating at Rollerblading</li><li>Pagsasagwan (singles)</li><li>Scootering (hindi panggrupo)</li><li>Skateboarding (hindi panggrupo)</li><li>Soft Martial Arts – Tai Chi, Chi Kung (hindi panggrupo)</li><li>Surfing</li><li>Tennis at table tennis (singles)</li><li>Paghahagis ng football, pagsipa ng soccer ball (hindi panggrupo)</li><li>Pagtakbo sa Trail</li><li>Trampolining</li><li>Pag-akyat sa Puno</li><li>Volleyball (singles)</li><li>Paglalakad kasama ng aso</li><li>Paglilinis ng sasakyan</li><li>Panonood ng pagsikat o paglubog ng araw</li><li>Yoga</li></ul>



<h4 class="wp-accordion">Maaari ko bang ilakad ang aking aso? Dalhin ang aking aso sa beterenaryo?</h4>



<p class="wp-accordion-content">Maaari mong ilakad ang iyong aso. Maaari kang pumunta sa beterenaryo o ospital ng alaga kung nagkasakit ang iyong aso. Tandaan na dumistansya nang hindi bababa sa anim na talampakan mula sa iba pang alaga at may-ari.</p>



<h4 class="wp-accordion">Maaari ba akong bumisita sa Mga Parke ng Estado? Anong mga outdoor na espasyo ang nakabukas?</h4>



<p class="wp-accordion-content">Ang mga Parke ng Estado, campground, museo, at center ng mga bisita ay isinara upang makatulong sa pagpapabagal ng pagkalat ng virus. May makikitang listahan ng lahat ng pagsasara sa&nbsp;<a rel="noreferrer noopener" href="https://urldefense.proofpoint.com/v2/url?u=http-3A__www.parks.ca.gov_flattenthecurve&amp;d=DwMGaQ&amp;c=Lr0a7ed3egkbwePCNW4ROg&amp;r=yRsi0eKVK6Khc58oFC32XROAJ-JqVGBGabDv9P6148k&amp;m=_fPxTmPUxMvOIT4dV-3Qeb4cjflv8ev1xNzeyjEJEu8&amp;s=vM7KqvLoqg2j3Owj0qT1KhF7RlcZWasPwWAbbnYfiGo&amp;e=" target="_blank">www.parks.ca.gov/flattenthecurve</a>. Makakita ng listahan ng mga nakabukas na outdoor na espasyo sa page na <a href="https://covid19.ca.gov/public-recreation">Pampublikong libangan</a>.</p>



<p class="wp-accordion-content">Maaari kang maglakad-lakad, mag-hike, at magbisikleta sa iyong mga lokal na komunidad basta't magpapanatili ka ng 6 na talampakang distansya mula sa ibang tao. Ito ay nangangahulugan na pag-iwas sa matataong trail at paradahan. Hindi dapat bumiyahe ang mga residente ng California sa malalayong lugar at dapat ay manatili sila malapit sa kani-kanilang tirahan.</p>



<p class="wp-accordion-content">Para sa impormasyon tungkol sa Mga Pambansang Parke, pumunta sa website ng <a href="https://www.nps.gov/aboutus/news/public-health-update.htm">Serbisyo sa Pambansang Parke</a>.</p>



<h3><strong>Mga Serbisyo ng Pamahalaan</strong></h3>



<h4 class="wp-accordion">Maaari ba akong pumunta sa Department of Motor Vehicles (DMV)?</h4>



<p class="wp-accordion-content">Simula sa Mayo 8, bukas na sa publiko ang <a href="https://www.dmv.ca.gov/portal/dmv/detail/pubs/newsrel/2020/2020_19">25 piling opisina ng DMV</a> upang makatulong sa mga appoinment na nangangailangan ng personal na pagbisita. Kakailanganin mong magsuot ng mask na gawa sa tela at dapat kang magpanatili ng 6 na talampakang distansya sa pila. Limitado ang mga personal na appointment sa:</p>



<ul class="wp-accordion-content"><li>Pagbabayad ng pagpaparehistro para sa sasakyang na-impound dahil sa mga isyung nauugnay sa pagpaparehistro</li><li>Pagpapanumbalik ng nasuspinde o binawing lisensya sa pagmamaneho</li><li>Pag-a-apply para sa pinamura o walang bayad na card ng pagkakakilanlan</li><li>Pagpoproseso ng mga transaksyon sa komersyal na lisensya sa pagmamaneho</li><li>Pag-a-apply para sa mga placard para sa pagpaparada ng mga taong may kapansanan</li><li>Pagdaragdag ng sertipiko ng ambulansya o pag-endorso ng bumbero sa isang lisensya sa pagmamaneho</li><li>Pag-verify ng dokumento sa pagsasanay sa transportasyon para makapagmaneho ng bumibiyaheng bus</li><li>Pagpoproseso ng mga Express na customer ng DMV para sa mga transaksyon sa REAL ID, kung posible ayon sa oras at espasyo</li></ul>



<p class="wp-accordion-content">Mga serbisyo ng DMV na hindi nangangailangan ng personal na pagbisita sa opisina na maaaring i-access sa pamamagitan ng <a href="https://virtual.dmv.ca.gov/">Virtual na Field Office ng DMV</a>, kasama ang mga pag-renew sa lisensya sa pagmamaneho, pagpaparehistro ng sasakyan, pagbabago ng titulo, at higit pa.</p>



<p class="wp-accordion-content">Pinalawig ng DMV ang mga deadline para sa:</p>



<ul class="wp-accordion-content"><li>Lahat ng lisensya sa pagmamaneho na mag-e-expire mula Marso 1 hanggang Mayo 31, 2020<ul><li>Makakatanggap ang mga driver na may edad 70 taon pataas ng 120 araw na pagpapalawig sa papel</li><li>Maaaring humiling ang mga driver na may edad na 69 na taon pababa ng libreng pansamantalang <a href="https://virtual.dmv.ca.gov/temporary-driver-license-request/">pagpapalawig online</a></li></ul></li><li>May bisa ang mga malapit nang mag-expire na komersyal na lisensya, pag-endorso, at sertipiko hanggang Hunyo 30, 2020</li><li>Mga personal na pag-renew para sa mga pagpaparehistro ng sasakyan na mag-e-expire mula Marso 16, 2020 hanggang Mayo 31, 2020.</li><li>Mga personal na pag-renew para sa mga indibidwal na may mga tala sa ligtas na pagmamaneho na huling bumisita sa DMV 15 taon na ang nakalipas&nbsp;</li></ul>



<p></p>
