---
layout: "page.njk"
title: "Mga mask"
meta: "Kumakalat ang coronavirus sa pamamagitan ng mga droplet mula sa baga. Puwedeng lumiit ang posibilidad mong magkaroon ng sakit at maikalat ito sa pamamagitan ng pagsusuot ng mask. Isinusulong din nito ang pagdistansya sa isa't isa, at ipinapakita nitong may pakialam ka sa kalusugan ng iba. Ngayon, iniaatas na ng mga opisyal ng pampublikong kalusugan sa mga taga-California na magsuot ng mga mask o takip sa mukha na gawa sa tela sa karamihan ng mga lugar sa labas ng bahay. At maraming [â€¦]"
author: "State of California"
publishdate: "2020-06-20T06:09:44.000Z"
tags: ["lang-tl"]
addtositemap: true
---
 <p>Kumakalat ang coronavirus sa pamamagitan ng mga droplet mula sa baga. Puwedeng lumiit ang posibilidad mong magkaroon ng sakit at maikalat ito sa pamamagitan ng pagsusuot ng mask. Isinusulong din nito ang pagdistansya sa isa't isa, at ipinapakita nitong may pakialam ka sa kalusugan ng iba.</p>



<p><strong>Ngayon, <a href="https://www.cdph.ca.gov/Programs/CID/DCDC/CDPH%20Document%20Library/COVID-19/Guidance-for-Face-Coverings_06-18-2020.pdf">iniaatas na ng mga opisyal ng pampublikong kalusugan sa mga taga-California na magsuot ng mga mask</a> o takip sa mukha na gawa sa tela sa karamihan ng mga lugar sa labas ng bahay. </strong>At maraming industriya ang inaatasang pagsuotin ng mask ang kanilang mga manggagawa habang nasa trabaho. </p>



<p>Kaya mahalagang maunawaan ang iba't ibang uri ng mga mask at isuot ang mga ito sa tamang paraan.</p>



<h2>Sino'ng may kailangan ng mask?</h2>



<ul><li>Sinumang lumalabas ng bahay</li><li>Mga manggagawa sa mga industriyang humaharap sa mga customer</li><li>Mga manggagawa sa mga opisina, factory, o anumang panggrupong lugar</li><li>Mga doktor, nurse, at iba pang propesyonal sa pangangalagang pangkalusugan</li><li>At iba pang manggagawa, alinsunod sa <a href="https://covid19.ca.gov/industry-guidance/">gabay sa industriya</a></li></ul>



<h2>Sino ang hindi dapat magsuot ng mask?</h2>



<ul><li>Mga batang wala pang 2 taong gulang</li><li>Sinumang may isyu sa baga, na puwedeng makasagabal sa kanilang paghinga</li><li>Sinumang hindi makakapag-alis sa kanyang mask nang walang tulong</li></ul>



<h2>Kailan ka dapat magsuot ng mask?</h2>



<p>Dapat kang magsuot ng mask kapag may makakasalamuha kang taong hindi mo kasama sa bahay, kabilang ang mga sumusunod:</p>



<ul><li>Sa anumang pampublikong espasyo sa loob ng gusali</li><li>Kapag nahihintay sa pila</li><li>Kapag tumatanggap ng pangangalagang pangkalusugan</li><li>Sa pampublikong transportasyon o kapag may kasama sa sasakyan</li><li>Sa trabaho</li><li>Sa labas ng bahay</li></ul>



<h2>Puwede ko bang alisin ang aking mask sa pampublikong lugar?</h2>



<p>May mga panahong okay lang na alisin ang iyong mask, gaya ng:</p>



<ul><li>Kapag kumakain o umiinom</li><li>Kapag kailangan basahin ng isang taong may problema sa pandinig ang pagbuka ng iyong bibig</li><li>Kapag ang pagsusuot ng mask ay may bantang panganib sa iyo sa trabaho</li><li>Kapag nagpapagawa ka ng serbisyo sa ilong o mukha</li><li>Kapag nag-eehersisyo ka sa pampublikong lugar at kailangan mo ng hangin</li></ul>



<p>Dapat mong palitan ang mask sa lalong madaling panahon pagkatapos ng mga aktibidad na ito para mabawasan ang panganib ng impeksyon.</p>



<h2>Mga uri ng mga mask</h2>



<p>Maraming uri ng mga mask, pero narito ang 3 pinakakaraniwan:</p>



<h3>Mask o takip sa mukha na gawa sa tela</h3>



<p>Ginagamit ang telang ito para matakpan ang ilong at bibig, na itinatali sa likod ng ulo, o ikinakabit sa tainga gamit ang elastic. Gawa ito sa cotton, silk, linen, o neoprene, at puwede itong gawin sa pamamagitan ng makina o mga kamay. Puwedeng gumawa ng homemade na bersyon mula sa scarf o t-shirt.</p>



<p>Dapat magsuot ang karamihan ng mga tao ng mask na gawa sa tela. Ito ay para magkaroon ng sapat na surgical mask at N95 mask para sa mga medikal na tauhan.</p>



<p><strong>Ang pagsusuot ng mask ay hindi pamalit sa pagdistansya sa isa't isa.</strong> Epektibo ito kapag kasabay ng pagpapanatili ng 6 na talampakang distansya mula sa iba.</p>



<p><strong>Paggamit at pangangalaga: </strong>Magsuot ng malinis na mask sa tuwing lalabas ka. Labhan ito sa labahan o sa pamamagitan ng kamay pagkatapos ng bawat paggamit. Tingnan ang higit pang tagubilin sa <a href="https://www.cdph.ca.gov/Programs/CID/DCDC/Pages/Face-Coverings-Guidance.aspx">Departamento ng Pampublikong Kalusugan ng California</a>.</p>



<p><strong>Saan makakahanap: </strong>Marami nang online na seller ngayon ang nag-aalok ng mga mask na gawa sa iba't ibang materyales. Puwede ka ring gumawa ng sarili mong mask. Basahin kung paano sa <a href="https://www.cdc.gov/coronavirus/2019-ncov/prevent-getting-sick/diy-cloth-face-coverings.html">gabay na ito ng CDC para sa mask na gawa sa tela</a>.</p>



<h3>Surgical mask</h3>



<p>Isa itong mina-manufacture na mask na gawa sa papel, na madalas ginagamit sa operasyon. </p>



<p><strong>Huwag bumili ng mga surgical mask para sa personal na paggamit.</strong> Bahagi ito ng PPE na kinakailangan ng mga medikal na propesyonal at iba pang manggagawa.</p>



<p>Nagsusuot ang mga medikal na tauhan ng mga surgical mask, pero pati rin ang mga manggagawa sa:</p>



<ul><li>Manufacturing</li><li>Pagpoproseso ng pagkain</li><li>Serbisyo sa komunidad/lipunan</li><li>Gawaing panlipunan</li><li>Day care sa tahanan</li><li>Tagapagpatupad ng batas/kaligtasan ng publiko</li><li>Mga paaralan</li></ul>



<p><strong>Paggamit at pangangalaga:</strong> Gumamit ng bagong mask araw-araw. Palitan at itapon ito ayon sa mga alituntunin sa iyong lugar ng trabaho.</p>



<p><strong>Saan makakahanap: </strong>Kung bahagi ka ng isa sa mga industriya sa itaas, dapat magbigay ang iyong employer ng mga surgical mask sa trabaho. Kung isa kang employer sa frontline at kailangan mong mag-order ng mga ganito para sa iyong mga manggagawa, alamin kung paano <a href="http://covid19.ca.gov/request-ppe/">Humiling ng PPE</a>.</p>



<h3>N95 mask</h3>



<p>Isa itong mask na may respirator na nagba-block sa 95% ng mga particle na puwedeng malanghap. Mga medikal na tauhan ang pinakanangangailangan sa mga ito, pero ginagamit ito ng ilang manggagawa sa ibang industriya.&nbsp;</p>



<p><strong>Huwag bumili ng mga N95 mask para sa personal na paggamit.</strong> Bahagi ito ng PPE na kinakailangan ng mga medikal na propesyonal at iba pang manggagawa.&nbsp;</p>



<p><strong>Paggamit at pangangalaga:</strong> Gumamit ng bagong mask araw-araw. Palitan at itapon ito ayon sa mga alituntunin sa iyong lugar ng trabaho.</p>



<p><strong>Saan makakahanap: </strong>Kung kailangan ng N95 mask sa iyong trabaho,  dapat magbigay ang employer mo ng mga ganito sa trabaho. Kung isa kang employer sa frontline na nangangailangan ng mga N95 mask para sa iyong mga manggagawa, alamin kung paano <a href="http://covid19.ca.gov/request-ppe/">Humiling ng PPE</a>.</p>



<h2>Manatiling updated</h2>



<ul><li><a href="https://www.cdc.gov/coronavirus/2019-ncov/prevent-getting-sick/diy-cloth-face-coverings.html">Gabay ng CDC sa mga takip sa mukha na gawa sa tela</a></li></ul>
